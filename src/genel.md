## Genel

### 1. Linux Nedir?

Linux, özgür ve açık kaynaklı bir işletim sistemidir. Güçlü bir topluluk ve esneklik sağlayan açık kaynak kodlu bir yapıya sahiptir.

### 2. Temel Kavramlar ve Terimler

- **Çekirdek (Kernel):** Linux'un kalbidir. Donanım ve yazılım arasındaki iletişimi yönetir.
- **Dağıtım (Distribution):** Linux'un farklı versiyonlarıdır. Hedef kullanıcıya göre farklı özellikler sunabilirler.
- **Terminal:** Komut satırı arayüzüdür. Komutları yazarak işlemleri gerçekleştirmenizi sağlar.

### 3. Linux Tarihçesi ve Gelişim Süreci

1991'de Linus Torvalds  ["yalnızca eğlenmek için"](https://tr.wikipedia.org/wiki/Yaln%C4%B1zca_E%C4%9Flenmek_%C4%B0%C3%A7in) yazdığı bu işletim sistemini topluma sunmuştur. Zaman içinde dünya genelinde birçok geliştirici ve topluluk tarafından desteklenerek büyümüştür. Sürekli geliştirme anlayışı, Linux'un günümüzde de güncel ve yenilikçi kalmasini sağlıyor.

### 4. Türkiye'de Linux'un Durumu ve Yaygınlığı

Ocak 2024 verilerine göre Türkiye'deki bilgisayarların [%1.64'ünde](https://gs.statcounter.com/os-market-share/all/turkey) Linux kullanılıyor. Topluluğumuz Linux'u keşfetmek ve denemek isteyen kullanıcılara rehberlik etmek amacıyla burada bulunuyor.
